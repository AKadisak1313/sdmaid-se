<i>SD Maid 2/SE</i> je pouzdani pomoćnik vašeg Androida koji ga održava čistim i urednim.

Nitko nije savršen, pa tako ni Android.
* Aplikacije koje ste već uklonili ostavljaju nešto iza sebe.
* Zapisnici, izvješća o padovima i druge datoteke koje ne želite neprestano se stvaraju.
* Vaša pohrana prikuplja datoteke i mape koje ne prepoznajete.
* Duplicirane fotografije u vašoj galeriji.

Nemojmo ovdje duljiti… Neka vam SD Maid 2/SE pomogne!

SD Maid 2/SE je upravitelj aplikacija i datoteka koji je specijaliziran za prepoznavanje koje su aplikacije stvorile određene datoteke na vašem uređaju. SD Maid 2/SE pretražuje vaš uređaj i uspoređuje datoteke s instaliranim aplikacijama kako bi ponudio opcije za sigurno oslobađanje prostora za pohranu.

✨ Očistite nakon deinstaliranja aplikacija
Ako aplikacije stvaraju datoteke izvan svojih određenih mapa, datoteke mogu ostati čak i nakon deinstaliranja aplikacija. Alat "CorpseFinder" (Tragač za ostacima) pronalazi ostatke aplikacija, govori vam kojoj su aplikaciji pripadali i pomaže vam da ih izbrišete.

🔍 Pretražite svoj uređaj na pametan način
Filtrirajte prazne mape, privremene datoteke, već instalirane aplikacije i još mnogo toga. Možete čak stvoriti i vlastite kriterije pretraživanja. Alat "SystemCleaner" (Čistač sustava) omogućuje vam automatsko pretraživanje uređaja i brisanje datoteka na temelju različitih kriterija.

🧹 Izbrišite potrošne datoteke i skrivene predmemorije
Sličice, kante za smeće, izvanmrežne predmemorije i još mnogo toga: ako se aplikacije ne čiste same, ova će aplikacija to učiniti. Alat "AppCleaner" (Čistač aplikacija) pronalazi aplikacije s potrošnim datotekama.

📦 Upravljajte svim svojim aplikacijama
Nabavite sveobuhvatan popis svih aplikacija instaliranih na vašem uređaju. Omogućena, onemogućena, korisnička ili sistemska aplikacija: nijedna se aplikacija ne može sakriti od vas. Alat "AppControl" (Kontrola aplikacija) je upravitelj aplikacija koji vam omogućuje pretraživanje, sortiranje i upravljanje vašim aplikacijama.

📊 Što koristi sav vaš prostor
Upravljanje pohranom može biti složeno s aplikacijama, medijima, sustavom i drugim datotekama na pohrani telefona, SD karticama i USB uređajima. "StorageAnalyzer" (Analizator pohrane) je upravitelj datoteka koji prikazuje kako se prostor koristi na vašem uređaju, pojednostavljujući upravljanje pohranom.

📷 Pronađite duplicirane podatke
Duplicirana preuzimanja, fotografije poslane putem društvenih medija ili samo slične slike iste scene: s vremenom se kopije mogu nakupiti. Alat "Deduplicator" (Uklanjač duplikata) pronalazi datoteke koje su potpuno iste ili slične i pomaže vam izbrisati dodatne kopije.

Ova aplikacija je bez oglasa. Neke značajke zahtijevaju plaćenu nadogradnju.

SD Maid 2/SE nasljednik je SD Maid 1/Legacy.
Optimiziran za novije verzije Androida i usmjeren na čišćenje.

Ova aplikacija ima opcionalne značajke koje koriste AccessibilityService API za automatizaciju zamornih radnji.
Koristeći AccessibilityService API, ova aplikacija može kliknuti gumbe umjesto vas kako bi izvršila operacije na više aplikacija, npr. brisanje predmemorija.
Ova aplikacija ne koristi AccessibilityService API za prikupljanje informacija.

SD Maid 2/SE je Upravitelj datoteka i Aplikacija za čišćenje.
